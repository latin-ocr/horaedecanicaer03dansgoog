294 ffippmntx.—etonttnenta1 Botumtnts. [Pun- Ι.

joci, confabulationes: populus autem oret. Et quod unius tantum sancti, non plures,
quam una imago circumferatur: nec vagando per agros discurrant, praesertim roga-
tionum tempore.

An sint aliqui ex curatis, qui sustineant in suis parochiis aliquem, quinon in anno
saltem semel peccata sua confiteatur, et venerabile sacramentum Eucharistiae‚ secun·
dum C. Omnis utriusque sem. De poeniientiis et remissiore. sumat. Et si quis talis
fuerit repertae, an etiam talem ab ingressu ecclesiae abarceant, et ecclesiastica sepul-
tura privent.

An etiam sint circumspecti in audiendis confessionibus, ut qui norint distinguere
lepram a non lepra: et ita de peccatis inquirere, ne scandalizent pusillos: et an
satisfactiones injungant medicinales: an arguant publica peccata publice, et occulte
delinquentes in privata confessione.

An excommunicatos secundum canones sacros vitent, et ab omnibus vitari faciant,
et eos a nemine recipi in consortium vel familiaritatem procurent.

An sciant, quomodo instantibus quatuor temporibus, trina proclamatione denun-
ciare debeant populo clericos ejusdem parochiae, qui velint ad sacros ordines promo-
veri, ad percipienda impedimenta, si quae sint.

An sacramentum unctionis extremae cum Orationibus et LitaniiS, juxta agendum
ecclesiae, :egrotis impertiant: et an sint ex eorum parochianiS, qui illud sacramentum
contemnant: et an sciant, infirmos ex scripturis consolari, et a curis saecularibus ad
spem salutis aeternae erigere.

An habeant redeuntes ab aegroto adhortatiunculam ad comitantem multitudinem,
qua infirmitatis humanae, et, ut pro laborante in extremis studeant ferventius orare,
admoneantur.

An doceant matrimonio conjungi affectantes, qua religione et fide in Christo con-
jungi debeant. Et an tolerent clandestina matrimonia: et an doceant copulandos,
quod non jungantur, nisi de parentum et amicorum consilio,

An praemittant proclamationes, ad minimum tres, tribus diebus festis, per inter·
vallum sibi succedentibus.

An norint, qua? sint impedimenta, quae prohibent contrahendum, et quae dirimunt
jam contractum matrimonium.

Et an sciant numerare quatuor gradus consanguinitatiS, quatuor itidem gradus
affinitatis : intra quos prohibitio conjunctionis conjugalis concluditur.

Et an sciant, quo se porrigat impedimentum cognationis spiritualis.

An etiam clandestine contrahentibus, tantisper sacramenta negentur, donec ab
excommunicatione absolvantur, atque ita in facie ecclesiae sacramenti solemnia
celebrent.

An etiam diligenter attendant ad incolas et advenas, de quibus est suspicio, quod
in facie ecclesiae non sint conjuncti3 ut tales solemnes ritus in ecclesia celebrent:
aut alibi id fecisse se, idoneis testibus probent.

An etiam, quantum in eis est, admonendo curent, ut quando ad ecclesiam matri·

 

