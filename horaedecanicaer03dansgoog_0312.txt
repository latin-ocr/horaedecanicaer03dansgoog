296 appensa-cromnam! Rammius. [Pin. Ι.

An sint aliqui ex curatis, vel vicecuratis, usurarii, negociatores, vel caupones, aut
sortilegiis, divinationibus, aut venationibus indulgentes-

An sint in parochiis oratoria constituta.

Et qui sint, qui jus patronatus„ seu praesentandi personas idoneas ad hujusmodi
oratoria, seu alia ecclesiastica beneficia habent.

An eo jure secundum fundationes ejusmodi beneficiorum legitime utantur. Et
num sint, qui hujusmodi beneficia, quod in eis est, supprimant vel extinguant.

An eorum redditus, ac res et bona illorum occupent, vel distrahant.

An in eorum parochiis aliqua sint hospitalia pauperum constituta. Et an magistri
hospitalium bene praesint, et rationem singulis annis reddant. Ut infra latius in
forma de hospitalibus.

An in eorum parochiis jejunia, abstinentia a carnibus, dies festi, praesertim in
proxima synodo publicati et declarati, processiones Dominicales, et ritus ecclesiastici
rite observentur.

An sub eorum parochiis vigeant superstitiones, maleficia, blasphemiae, sacrilegia,
publica perjuria, adulteria, stupra, incestus, odia, insidiae, rebelliones, usura, et con-
temptus ecclesiasticae jurisdictionis.

An praedia, census, et jura ecclesiarum conserventur. An campanarii, seu custodes

ecclesiarum sibi concredita rite administrent, ac custodiant.
' An eosdem etiam admoneant, ut depositis barbis, in ecclesia in superpelliceis

ministrent.

An populus oblationes altaris, saltem in quatuor festis principalibus, ad altare
Domini deferant, aliaque jura parochialia, secundum rnorem, ab ecclesis Catholiefl
olim receptum, praestent.

An provisores parochialium ecclesiarum praesumant, pro suo arbitratu de rebus
ecclesiarum ordinare, vel disponere, absque consensu sui plebani. Et num illi ratio-
nem bis in anno reddere recusent.

An sint apud illos monachi, seu moniales apostatas, qui falsis conjugibus adhaereant,
vel qui habitum religionis abjecerint.

An sint, qui contemnendo authoritatem ecclesiae, rumpendo vinculum pacis, contra
mentem Caesareae majestatis (quae sub catholicis principibus nullam novationem veteris
religionis permittendam esse mandavit) sub utraque specie, more schismatico, petentes
communicent.

An caveant, ut sacerdotes, ab haereticis revertentes, non statim se ministeriis ingerant 3
priusquam sint absoluti, ecclesiae reconciliati, et contra irregularitatem incursam restituti.

An sint apud illos apostatae monachi, qui sub praetextu dispensationum apostoli-
carum, vota, religionisque suae instituta, deseruerunt, contendentes, se intrudere
ministeriis, antequam dispensationes eorum sint rite examinatae et admissae, juxta
decreta provincialia.

An populus in eorum parochiis praestet se eis morigerum. An sint in populo, qui
habeant libros contagiosos, aut qui cum De0, sanctis, et sacris jooentur.

 

